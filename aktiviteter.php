<h2>Aktiviteter</h2>

<b>Koieturene:</b><br>
Koieturen er en viktig del av svømmegruppa. Disse turene er for å bli bedre kjent i vakker natur. Koieturene blir arrangert to ganger i året, en gang i vårsemesteret og en på høsten. Avreisen pleier å være på fredag ettermiddag og den harde hjemreisen på søndag. De fleste koiene som svømmegruppa benytter har badstue. Dette er en stor del av turen. Et lite snøbad, ta med noe i koppen/flaska og rett inn! Ellers på turen blir det turgåing/skigåing, god mat og sosialt samvær. Så ta med sangstemmen, det gode humøret og bli med!<br>
<br>
<b>Studentmesterskapet:</b><br>
Studentmesterskapet arrangeres en gang i året av forskjellige studentidrettslag rundt om kring i Norge. Da møtes de forskjellige studentsvømmeklubbene for en uhøytidelig konkurranse. Dette kan ofte gå hardt for seg, og det store høydepunket er ølstafetten. Dette er en øvelse som NTNUI Svømmegruppa tradisjonelt gjør det MEGET bra på. I de siste 30 årene har svømmegruppa på herresiden vært uslåelige! De beste øldrikkerne møtes også i det store styrkeprøven 100 meter ØL. Her skal utøveren drikke 0,33 l øl for hver 25 meter. En svømmer fra NTNUI Svømmegruppa innehar faktisk verdensrekorden på øvelsen. Banketten etterpå er ofte preget av latter, fest og dans utover morgentimene.<br>
<br>
<b>Klubbkampen:</b><br>
Oslo Studentenes Idrettsklubb (OSI) og NTNUI Svømmegruppa møtes en gang i året under klubbkampen for å kjempe om en vandrepokal. Svømmegruppa og OSI bytter på å arrangere stevnet. Klubbkampen avholdes på en kveld og avsluttes med en vill bankett rett etterpå.<br>
<br>
<b>NTNUI-Sprinten:</b><br>
NTNUI-Sprinten er svømmegruppas eget svømmestevne og skal gå av stabelen for første gang 18. mars 2007. Mer info om dette stevnet kan sees på <a href="index.php?side=sprinten.php">stevnets egen hjemmeside</a><br>
<br>
<b>Sosailt:</b><br>
Vi i svømmegruppa er en sosial gjeng som finner på mye morro også utenom treningene. Dette inkluderer blant annet fredagspilsen etter trening på fredag. Vi har opprettet en egen e-post liste for sosiale events der medlemmene kan sende beskjed til de andre om ting som skjer. Hvis du er et sosialt dyr bør du <a href="http://redacted-domain.com/listinfo.cgi/svommer-sosial">registrere</a> deg på den også!<br>
<br>
<b>Bildegalleri:</b><br>
Det ligger bilder fra noen av disse aktivitetene på denne siden: http://www.redacted-domain.com/svomming/gallery/albums.php<br>
Siden disse ikke nødvendigvis er politisk korrekte må du kopiere linken selv.<br>


